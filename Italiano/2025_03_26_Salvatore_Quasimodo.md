<link rel="stylesheet" href="../style.css">

<label style="position:static;" for="tema-scuro">Tema scuro
<input type="checkbox" id="tema-scuro"></input>
</label>

La formazione culturale
la posizione politica (ermetismo)


# Salvatore Quasimodo 

## Poesia: Uomo del mio tempo
Sei ancora quello della pietra e della fionda,
uomo del mio tempo. Eri nella carlinga,
con le ali maligne, le meridiane di morte,
t’ho visto – dentro il carro di fuoco, alle forche,
alle ruote di tortura. T’ho visto: eri tu,
con la tua scienza esatta persuasa allo sterminio,
senza amore, senza Cristo. Hai ucciso ancora,
come sempre, come uccisero i padri, come uccisero
gli animali che ti videro per la prima volta.
E questo sangue odora come nel giorno
Quando il fratello disse all’altro fratello:
«Andiamo ai campi». E quell’eco fredda, tenace,
è giunta fino a te, dentro la tua giornata.
Dimenticate, o figli, le nuvole di sangue
Salite dalla terra, dimenticate i padri:
le loro tombe affondano nella cenere,
gli uccelli neri, il vento, coprono il loro cuore.


### Uomo del mio tempo: parafrasi
Uomo del mio tempo sei ancora rozzo e crudele come in antichità. Eri nella cabina di pilotaggio pronto ad iniziare il massacro, t’ho visto nei carri armati, alle forche per torturare i tuoi simili.
T’ho visto: eri tu, con le tue doti allo scopo di massacrare, senza orgoglio e religione.
Hai ucciso come sempre, come lo fecero i tuoi antenati e come lo fanno da sempre gli animali.
Il tuo comportamento ha la stessa crudeltà di quando caino disse ad Abele “andiamo ai campi”. E quelle parole dure e spietate sono arrivate nella tua vita.
O discendenti dimenticate le crudeltà e il modo di fare dei vostri padri che dovranno essere sommersi dalle loro stesse distruzioni affinché il loro cuore sia tempestato di rammarico e dolore.